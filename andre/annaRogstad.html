<!DOCTYPE html>
<html lang="en">
<head>
    <meta charset="UTF-8">
    <title>Anna Rogstad</title>
    <link rel="stylesheet" href="ekstrasiderStyle.css">
    <script src="../controller.js"></script>
</head>
<body>
<nav>
    <div id = "logoContainer">
    </div>
    <ul>
        <li><a href="../index.html">Hjem</a></li>
        <li><a href="kontakt.html">Kontakt</a></li>
    </ul>
</nav>
<main>
    <div id = "bioboks">
        <h1>Anna Rogstad</h1>
        <p> Anna Georgine Rogstad var lærerinne, den første kvinnelige stortingsrepresentanten og en
            viktig kvinnesaksforkjemper. Hun representerte partiet Frisinnede Venstre fra 1911 til 1913
            på Stortinget, og var pådriveren bak en lovendring som gjorde at det var kvinner som skulle
            lignes for skatt, dersom husstanden besto av en hustru med inntekt og en arbeidsløs mann.
            Hun bidro sterkt til en holdningsendring for kvinnerettskampen, som nok hadde en stor
            påvirkning på at kvinner oppnådde stemmeretten i 1913.
            <br>Anna Rogstad ble født i Fluberg, Søndre Land i 1854. Familien flyttet til Trondheim da hun
            var ti år, og hun begynte her i en jenteklasse ved Trondhjems Borgerlige Realskole. I 1873,
            som 19-åring, tok hun «lærerindeprøve av høiere grad» og kunne med det begynne å jobbe
            som lærerinne ved Trondheims offentlige skole. I 1877 flyttet hun til Kristiania og begynte å
            undervise der. Hun var med på å stifte Norsk Kvinnesaksforening i 1884 og
            Kvinnestemmerettsforeningen i 1885. Hun var nestleder i sistnevnte fram til 1897, og
            mellom 1902 og 1913. I 1889 ble hun leder av Kristianias lærerindeforening, hvor hun ble
            sittende i hele 32 år.
            <br>Rogstad meldte seg inn i Norges Lærerforening i 1883, og var nestleder her mellom 1892 og
            1907. Da denne foreningen gikk i oppløsning på grunn av konflikter mellom de mannlige
            bygdelærerne og de kvinnelige lærerinnene i 1911, ble Norges lærerindeforbund opprettet
            tidlig i 1912, og her ble Rogstad enstemmig valgt til leder.
            <br> Rogstad stilte i 1901 til kommunevalg i Kristiania på Kvinnestemmerettsforeningen sine
            lister, og ble valgt som vararepresentant. I 1909 var hun med på å stifte Frisinnede Venstre,
            og ble samme år valgt som vararepresentant for Høire-politikeren Jens Bratlie, etter et
            valgsamarbeid mellom de to partiene. I 1911 ble varabehovet utløst, og Anna Rogstad møtte
            opp i Stortingssalen, som den første kvinnen i norsk historie. Stortingspresident Markus
            Halvorsen erklærte dagen som «en merkedag i vort lands historie» (Lønnå &amp; Grankvist,
            2023). Hun ble sittende fram til 1913, og hennes fokus lå blant annet ved
            kvinnesaksspørsmål, utdanning-, omsorg-, og helsespørsmål. Hun stilte ikke til valg igjen
            etter 1911, og i 1917 meldte hun seg inn i Arbeiderpartiet.
            <br> I 1900 startet Rogstad sammen med andre lærerinner et frivillig kurs for jenter som ikke
            hadde råd til å videreføre utdanningen sin etter å ha fullført 7. klasse. Kurset ble veldig
            populært, og allerede året etter opprettelsen ble det opprinnelige elevtallet på 25,
            tredoblet. Kommunen overtok skolen i 1909, og Rogstad fungerte som styrer fram til sin
            pensjon i 1923. Anna Rogstad døde, 84 år gammel, i 1938, og er begravd på Vår Frelsers
            Gravlund.
            <br> Informasjonen er hentet fra Norsk Biografisk Leksikons artikkel om Anna Rogstad.</p>
    </div>
</main>
<footer>
    <div id = "footerContainer">
    </div>
</footer>
</body>
</html>